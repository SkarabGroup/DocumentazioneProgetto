# Appunti per Riunione — 29/11  
**Autore:** Alberto Suar  
**Data:** Novembre 2025

---

## 1. Ordine del giorno
1. Suggerimenti su come procedere nelle prossime settimane  
2. Linguaggi di programmazione su cui concentrarsi (per la ricerca dei tool di analisi)
3. Webapp o Tool di integrazione
4. Nuova repository
---

## 2. Suggerimento sull’operato

Il progetto è complesso ma pienamente fattibile, a condizione di mantenere una buona media di ore settimanali e un costante contatto interno al gruppo.  
È importante anche stabilire un canale di comunicazione efficace con l’esterno (ad esempio tramite Slack).  
Se qualcuno non avesse ricevuto l’invito, lo segnali subito.

Propongo di organizzarci in piccoli gruppi per cominciare a lavorare su **requisiti** e **casi d’uso**:
- lato **frontend**, per delineare una prima rappresentazione dell’applicazione;
- lato **backend**, per identificare le funzionalità primarie indispensabili.

In questa fase proporrei anche un livello di partecipazione più “continuo”, non solo un recap settimanale ma una suddivisione dei compiti giorno per giorno, così da monitorare meglio lo stato di avanzamento.  
Ad esempio:
- “Oggi inizio a studiare i diagrammi dei casi d’uso”
- “Tra due giorni mi aspetto di aver formalizzato 3/4 casi d’uso e i requisiti emersi”
- “Sabato in riunione espongo il lavoro svolto”

### **Compito**
Creare un documento collaborativo in cui integrare i casi d’uso e i requisiti che emergono man mano durante l’analisi e la ricerca.

Per le prossime due settimane — e fino alla prossima riunione con VarGroup — è preferibile concentrarsi esclusivamente su requisiti e casi d’uso, senza focalizzarci ancora sui tool o sulle tecnologie specifiche.

---

## 3. Linguaggi di programmazione da coprire

Secondo il report *GitHub Octoverse 2025*, i 10 linguaggi più utilizzati sono:

1. TypeScript  
2. Python  
3. JavaScript  
4. Java  
5. C#  
6. PHP  
7. Shell  
8. C++  
9. HCL  
10. Go  

A mio parere, l’obiettivo dovrebbe essere quello di coprire almeno i primi 5 della top 10, poiché sono i più utilizzati nel panorama attuale.

---

## 4. Focus sulla webapp

Dalla sessione di design thinking è emerso chiaramente che la soluzione migliore è focalizzarsi sulla creazione di una **webapp** con interfacce e dashboard dedicate, piuttosto che su un tool direttamente integrato nelle repository.

**Solo se** raggiungeremo un livello sufficiente dell’applicazione — soprattutto lato backend e persistenza — potremo valutare in futuro un’integrazione con **GitHub Actions**.

---

## 5. Versionamento del progetto

Propongo di creare la repository **CodeGuardian** su GitHub, che diventerà il riferimento ufficiale per tutto il ciclo di vita del progetto.  
Qui verranno caricati:
- il codice sorgente (quando inizieremo a svilupparlo),
- la documentazione tecnica,
- diagrammi, schemi e architetture.

La repository **DocumentazioneProgetto**, invece, rimarrà lo spazio dedicato a:
- verbali interni ed esterni,
- diari di bordo,
- appunti relativi alla fase di ricerca e preparazione (“palestra”).

---

